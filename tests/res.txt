 TJÄNARE ɟä4nare eller 302 eller ɟän4are eller 302 eller ɟe4nare eller 302 eller TJENARE ɟe4nare eller 302 eller ɟen4are eller 302, även (vardagligt) TJÄNA ɟä4na eller 32 eller ɟän4a eller 32 eller ɟe4na eller 32 eller TJENA ɟe4na eller 32 eller ɟen4a eller 32 eller (starkt vardagligt) TJÄNIS ɟä4nis eller ɟe4nis eller TJENIS ɟe4nis eller (starkt vardagligt, numera vanligen skämtsamt eller pastischerande) TJÄNIX ɟänik4s eller TJENIX ɟenik4s eller TJÄNIXEN ɟänik4sen eller TJENIXEN ɟenik4sen eller (starkt vardagligt, i synnerhet i ungdomligt språk) TJA, interj.2, ɟa4 (med kort a), interjektion Anm. Inom mer eller mindre slangartat språk förekommer ytterligare ombildningsvarianter av tjänare. I följande äldre språkprov föreligger sålunda en sannolikt i skolsammanhang uppkommen skämtsam utbyggnad med latinsk, latin superl.-böjning i nominativ eller vokativ (även substantiverat): De bocka sig till jorden och säga: Tjenare, Tjenarissimus! Men i grund äro de Slarfvissimus. Almqvist Törnr. 3: 143 (1850). Att helsa hvarje inträdande studiosus .. (med) ett halfhögt tjenarissime! Laurén Minn. 111 (1877).
  1) (ngt vardagligt) såsom (förtroligt eller informellt) hälsningsord vid möte (se detta ord, dessa ord 1) eller inledande samtal eller skriftligt meddelande, ungefär liktydigt med: hej, goddag; särskilt i förbindelse med dels tilltalsord eller -fras, dels preposition på och pronominell rektion betecknande mottagaren; även dels (numera blott mera tillfälligt) i fråga om avskedstagande eller avslutning på samtal och dylikt, ungefär liktydigt med: hej då, adjö, dels (mera tillfälligt) i fråga om (ironiskt) påkallande av uppmärksamhet såsom negativt värderande reaktion på (annans) föregående handling eller utsaga (särskilt föregånget av jo (se JO I 2 a) och åtföljt av utsaga som utvecklar eller antyder vari invändningen består och dylikt), dels substantiverat; jämför TJÄNARINNA b α. Tjenare Mollberg, hur är det fatt? / Hvar är din Harpa? hvar är din hatt? Bellman (BellmS) 1: 146 (cirka 1775, 1790). Tjenis på er, pojkar! .. sa Kalle Lundqvist, der han kom vankande bakom oss. Hedenstierna Marie 226 (1896). Tjänare! Det var en ung dam, som hälsade oss tre herrar med detta ord, i fryntlig och kamratlig ton. Så fick hon syn på mig och antog helt omotiverat en något högre färgar­term Hon kom nämligen plötsligt ihåg att vi inte lagt bort titlarna än. – Förlåt, författarn, jag menade godmiddag. ST 1930, nummer 10, sida 10. Annars vinkade .. alltid någon .. eller kastade emot en ett ”Tjänare” som en skramlande boll genom halva lokalen. Hultenberg Zweig HjärtOro 339 (1939). En kväll, när vi vankade hem efter ett ganska livligt symposion, tog jag av vid lilla Vattugatan. – Tjänare! Det här är min gata. Siwertz Ung 198 (1949). (–) Ös på bara! Det ligger kosing och väntar ju! (–) Jo, tjenare! Man har ju hört ett och annat om skatten. SvD 24 ⁄ 4 1972, sida 15. Tjena, grabben! Trenter SkönJuv. 100 (1991). — särskilt
a) (pleonastiskt eller emfatiskt) upprepat (stundom även (numera blott tillfälligt) sammanskrivet). Farväl god’ vänner, och hör min Trumpet. / Tjenare, tjenare! Bellman (BellmS) 1: 194 (cirka 1775, 1790). Tjänaretjänare! Heerberger Hägr. 117 (1950).
b) i förbindelse med annat ord tillsammans med vilket det utgör en interjektion(sförb.) med samma användning som ensamt tjänare. särskilt
α) (blott tjänare, tjenare, tjäna, tjena) (vardagligt) i förbindelse med mors (se MORGON 1 a β anmärkning), stundom även sammanskrivet tjänaremors och så vidare Tjänaremors, sade jag och gick bort till hissen. Trenter NarrNock. 48 (1956). ”Tjena mors, Helsingfors”, heter Radiosportens telefonväktarprogram under ishockey-VM i Helsingfors. RöstRadioTV 1974, nummer 15, sida 29.
β) (blott tja) (starkt vardagligt, i synnerhet i ungdomligt språk) i förbindelse med ba (kortform för bara), även (och vanligen) sammanskrivet tjaba eller tjabba. Att jag .. hör till en viss åldersgrupp märker jag i närvarubutiken, där jag oftast går till kassörskan som säger ”Tja ba Calle!” DN 22 ⁄ 3 1992, sida A10. Tjaba! Har det börjat skriva mer och mer folk till Postis? SDS 12 ⁄ 2 1995, sida B10. Öhh … Stakka, schysst kjol va! – Tjabba, jag har precis färgat håret lila också. GbgP 15 ⁄ 6 1996, sida 51.
2) [jfr motsvarande (ironiska) användning av (ny)fransk serviteur] (numera föga brukligt) såsom (hövligt) nekande eller avböjande eller förkastande eller ogillande svarsord och dylikt, ungefär liktydigt med: nej (tack). Weste (1807). Min lyckliga stjärna gjorde att jag fick en ung synnerligen vacker dam till vis-a-vis (i diligensen) .. Olyckligtvis tog sig karlen (bredvid henne) för att .. berätta mig, att hon var hans älskarinna. Till en sådan slusk! … tänkte jag. Tjänare, tack! Och jag flyttade öfver till cabrioletten. Wachtmeister AntBr. 40 (1915).
